# Wartość dokumentacji kodu w analizie projektów

Dobrze udokumentowany kod oferuje wiele korzyści:
- **Szybsza orientacja** - Nowi developerzy mogą szybciej zrozumieć działanie komponentów.
- **Redukcja czasu debugowania** - Jasna dokumentacja wyjaśnia intencje, ograniczenia i warunki brzegowe.
- **Łatwiejsze refaktoryzacje** - Zrozumienie wszystkich przypadków użycia przed zmianami.
- **Lepsza komunikacja w zespole** - Wspólne zrozumienie funkcjonalności i interfejsów.
- **Lepsze wsparcie w IDE** - Edytory potrafią korzystać z dokumentacji zgodnej z najpopularniejszymi standardami (np. JSDoc).

## Wykorzystanie LLM do generowania dokumentacji

Dzięki zdolności do rozumienia kodu i jego kontekstu, LLM-y mogą automatycznie generować dokumentację zgodną z popularnymi standardami branżowymi:
- **JSDoc/TSDoc** – dla JavaScript/TypeScript
- **JavaDoc** – dla Javy
- **Docstrings** – dla Pythona
- **PHPDoc** – dla PHP
- **XML Documentation Comments** – dla C#

Co ważne, dla mniejszych plików możemy korzystać z tańszych/mniejszych modeli. Już Claude 3.5 Sonnet świetnie radził sobie z tym zadaniem, tak więc warto wybrać najtańszy model z obecnej topki (gpt-4.1, gemini 2.5 flash itd.).

## Prompt do generowania dokumentacji

Poniższy prompt wykorzystaj jako wzorzec do generowania standardowej dokumentacji kodu dla dowolnych modułów w języku **X**. Warto go dostosować zgodnie z własnymi preferencjami i konwencjami.

Dodaj profesjonalną dokumentację dla modułu `@generation.service.ts` zgodnie ze standardem dokumentacji dla wykorzystanego języka programowania. Wymagania:
1. Dokumentacja powinna być zgodna z przyjętymi konwencjami dla języka (JavaDoc/PHPDoc/Docstrings/XML Documentation Comments/JSDoc itp.).
2. Uwzględnij następujące elementy:
   - Opis ogólny modułu/klasy/funkcji.
   - Opis parametrów/argumentów (typy, znaczenie, wartości domyślne).
   - Opis zwracanych wartości/wyjątków.
   - Informacje o zależnościach i powiązaniach z innymi modułami (jeśli dotyczy).
3. Zastosuj następujące dodatkowe wytyczne:
   - Używaj jasnego i zwięzłego języka.
   - Dokumentuj wszystkie publiczne metody/funkcje/właściwości.
   - Zaznacz, które elementy są opcjonalne lub przestarzałe (deprecated).
   - Dołącz informacje o specyficznych zachowaniach lub potencjalnych pułapkach w użyciu.