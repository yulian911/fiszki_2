Podsumowanie lekcji

W tej lekcji poznałeś metodykę wdrażania systemu autentykacji w aplikacji webowej przy wsparciu modeli AI. Zamiast budować własny system od podstaw, warto wykorzystać gotowe rozwiązania jak Supabase Auth. Zauważ też, że podejście krokowe (analiza → planowanie → implementacja UI → implementacja logiki biznesowej → testy) przynosi lepsze efekty niż metoda "one-shot". 

Wykorzystując modele AI, zyskujesz możliwość szybkiego tworzenia planów architektury w oparciu o wymagania, generowania diagramów Mermaid do wizualizacji procesów oraz weryfikacji zgodności planów z założeniami. Możesz łatwo iterować i wprowadzać poprawki w odpowiedzi na napotkane problemy, co znacząco przyspiesza proces implementacji.

Pamiętaj jednak o ograniczeniach modeli AI. Mogą wprowadzać niespójności między planami a rzeczywistymi wymaganiami i często wymagają korekt oraz precyzyjnych wskazówek. Przy zbyt złożonych zadaniach napotykają na problemy z context window, dlatego zawsze dziel pracę na mniejsze etapy i regularnie weryfikuj postępy. W ten sposób unikniesz typowych problemów i efektywnie doprowadzisz funkcjonalność logowania i rejestracji do działającego stanu.